<!DOCTYPE html>
<html>
    <head>
        <title>Lean Startup Skolen</title>

        <meta charset="utf-8" />
        <meta name="viewport" content="width=device-width, initial-scale=1" />

        <link rel="stylesheet" type="text/css" media="screen" href="css/kube.min.css">
        <link rel="stylesheet" type="text/css" media="screen" href="css/main.css">
        <link href="//fonts.googleapis.com/css?family=Open+Sans:300italic,300,400italic,400,600italic,600,700italic,700,800italic,800" rel="stylesheet" type="text/css">
        <script src="/js/kube.min.js"></script>
    </head>
    <body>
        <header>
            <div class="units-row">
                <div class="unit-centered unit-60">
                    <div class="logo">
                        <img class="right" src="images/iterate-logo-white-on-transparent.png">
                    </div>
                    <div class="group">&nbsp;</div>
                    <h1>Leksjon #5</h1>
                    <h2>Nyhetssammendrag på SOL</h2>
                    <p>Som produktutvikler med bakgrunn fra nyhetsdesken ønsket Kjetil å utfordre hvordan vi konsumerer nyheter. Finnes det folk som ikke sitter på nettavisen dagen lang? Får de lest nyheter? Hvor lang tid har de til rådighet til å oppdatere seg? Hva er mest irriterende for de som har tilgang til nettavis?</p>
                </div>
            </div>
        </header>
        <section class="units-row content">
            <div class="unit-centered unit-60">
                <p>Han formulerte følgende hypoteser:
                <ul>
                    <li>Mange har ikke tid til å holde seg oppdatert på nyheter, hverken på nett eller papir.</li>
                    <li>Brukere av nettaviser er lei “klikkmagneter” (nyhetstitler som ikke forklarer saken - titler vi må klikke på for å forstå hva saken handler om)</li>
                </ul>
                <p>Den overordnede ideen var som følger: Tilby brukere et daglig nyhetssammendrag, der redaksjonen i SOL setter sammen de fem til ti sakene de mener er viktigst i dagens nyhetsbilde.</p>

</p>(Oppdatering: Idag kan vi se at flere av de store nyhetsredaksjonene tilbyr denne typen sammendrag. Kjetil sitt arbeid startet før noen av disse tilbudene var tilgjengelig)</p>
                <p>Istedenfor å bemanne en egen desk og utvikle de nødvendige IT-støttesystemene, ville Kjetil ta Lean Startup-tilnærmingen. Hva var det absolutt minste han kunne gjøre for å verifisere hypotesene, og samtidig starte den viktige læringen om hvordan produktet skulle se ut?</p>
                <p>Han delte opp arbeidet i to korte faser: 1) Intervju og 2) epostutsending.</p>
                <h3>1) Når opplevde du å være pinlig lite oppdatert?</h3>
                <p>Sammen med en kollega gjennomførte han 10-20 raske brukerintervjuer. Her gjelder det å tenke enkelt og praktisk: Hvor i nærheten finner vi mennesker som sannsynligvis ikke har tid til å holde seg oppdatert på nettaviser gjennom dagen? SOL har kontorer i Oslo sentrum, og Kjetil og teamet bestemte seg ganske enkelt for å gå på butikkansatte i Oslo sentrum.</p>
                <p><em>Her er intervju-scriptet de brukte:</em></p>
                <ol>
                    <li>Hva slags nyheter er du interessert i? </li>
                    <li>Hvor ofte sjekker du nyheter en gjennomsnittsdag? </li>
                    <li>Hvilke kilder til nyheter, som ikke er nettaviser, benytter du?</li>
                    <li>På en skala fra 1-6, hvor oppdatert føler du at du blir av nyhetstilbudene du benytter idag? Hvis lav score: I hvor stor grad er dette et problem?</li>
                    <li>Når opplevde du sist å være pinlig lite oppdatert?</li>
                    <li>Når på døgnet føler du deg mest oppdatert på nyheter?</li>
                </ol>
                <p>Intervjuet alene kan aldri 100% bekrefte et kundebehov, men det kan gi oss informasjon om det a) er verdt å utforske idéen videre (bør heller fokusere på en annen idé?) og b) hvordan vi burde gå frem i videre utprøving.</p>

                <h3>Fra kvalitativt til kvantitativt med Mailchimp</h3>
                <p>Kjetil sine intervjuobjekter var overveldende positive til nyhetssammendrag. So far so good. Slike tilbakemeldinger gir energi til å holde tempoet oppe, men allikevel er det mange detaljer som er ubesvart: Hvor ofte skal oppdateringene komme? Når på døgnet? Skal oppdateringen kun bestå av ingresser som lenker videre til saken, eller skal den dekke hver sak?</p>
                <figure class="left">
                    <img src="images/sol-mailchimp_campaign.png" >
                    <figcaption>Å lage en Mailchimp-konto tar noen få minutter</figcaption>
                </figure>
                <p>I slike situasjoner er det bare en ting som gir mening: Man må begynne et sted. Kjetil hadde samlet epostadressene til alle som ble intervjuet, og i en periode på tre uker hadde han kapasitet til å skrive og sende dem nyhetssammendrag kl 14 to dager i uken.</p>
                <p>Han opprettet konto på mail-systemet Mailchimp, en tjeneste for epostmarkedsføring: Her bygger man epostlister, og lager epostkampanjer som sendes til listene. Kjetil sine intervjuobjekter ble til en epostliste, og nyhetssammendragene ble til kampanjer.</p>
                <p>Kjetil designet også epostene slik at han kunne måle følgende:</p>
                <ol>
                    <li>Hvor mange eposter som faktisk ble åpnet</li>
                    <li>Hvor mange som klikket seg videre fra en nyhetssak til bakgrunnstoff han linket til</li>
                    <li>Hvor mange som meldte seg av kampanjen</li>
                </ol>
                <p>SOL.no er noe så sjeldent som et over tyve år gammelt internettselskap. Idag er de primært en nyhetsaggregator - en nettavis for nettavisene - der en redaksjon fortløpende publiserer de beste dekningene av nyhetssaker både fra rikspressen og lokalpressen.</p>
                <p>Som de fleste nettaviser er SOL avhengig av organisk trafikk inn til tjenesten: God butikk er brukere, som kommer inn uten at SOL har bedt dem om det, og deretter har interaksjon med deres annonser. Alle tjenester i SOL som kan øke denne trafikken, har stor verdi for annonseinntektene, som er livsgrunnlaget til virksomheten.</p>
            </div>
        </section>   
        <footer>
            <div class="units-row footer">
                <div class="unit-centered unit-60">
                    
                    <p>Kjetil fikk bistand fra vår rådgiver:</p>                    
                    <h1>Anders Haugeto</h1>
                    <div class="units-row">
                        <div class="unit-30">
                            <img src="images/anders_haugeto.jpg">
                        </div>
                        <div class="unit-70">Anders er eksperimentdesigner og systemutvikler og bistår Iterate sine kunder med rådgivning, team-ledelse og eksperimentell utvikling. Anders er utdannet siv.ing. Datateknikk og har over ti års erfaring med IT-basert produktutvikling mot konsumentmarkedet. Han er en av grunnleggerne av Iterate.
                        </div>
                    </div>
                </div>
            </div>
        </footer>
    </body>
</html>